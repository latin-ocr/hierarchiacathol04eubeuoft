Praefatio.

Ob provectam aetatem praeclarissimi Conradi Eubel, Ο. Μ. Conv., qui deinde mortuus est († 2 Febr. 1923),
necesse fuit ut alius opus „Hierarchia Catholica medii et recentioris aevi“ continuaret. Proinde anno 1924 Dr. Sigis-
mundus Brettle, O. M. Conv., hoc munus assumpsit, qui postea, impedimento physico supereveniente, coactus est illud
relinquere Superiore meo annuente, anno 1930 Romam ipse veni ut vires meas huic operi navarem.

Hoc munus aggrediens inx‘eni Brettle opus de hierarchia diverso et ampliori modo persequi cogitasse. Solum-
modo ultimis mensibus sui laboris priorem methodum ab Eubel secutam continuare in mente habuit.

His in rebus expertorum unanimi voto audito, censui methodum ab Eubel inceptam persequendam esse, additis
utique addendis et mutatis mutandis iuxta fontium et circumstantiarum exigentiam. Ideo, licet Brettle strenuo labore
se exhausisset, hoc quartum volumen denuo incipere debui. Tamen, inter manuscripta a Brettle confecta et mihi
relicta inveni nonnullas res, quae istum tomum directe respiciunt, et quibus deinde usus sum. Propterea erga
Brettle grato animo me habeo.

Methodus trium priorum tomorum „Hierarchiae Catholicae“ satis nota est. Singuli tomi in duos libros divi-
duntur: liber I Summos Pontifices (1 pars) et S. R. E. cardinales (II pars) continet, qui (cardinales) tam secundum
eorum creationem sub unoquoque pontificatu quam secundum eorum ecclesias titulares inveniuntur; liber Π vero
continet patriarchas, archiepiscopos et episcopos totius Ecclesiae ordine alphabetico dioecesium, quibus praeerant,
allatos, adnotatis die electionis ad respectivam sedem, modo quo sedes vacabat tempore electionis, et fonte Vaticano
istarum rerum. Deinde in adnotationibus inveniuntur notitiae consistoriales tempore electionis emanatae et notitiae
ad ipsum promotum vel ad statum dioecesis pertinentes, Omnia huiusmodi inveniuntur simul cum fontium assigna-
tione, e quibus hauriuntur. Ulterius tomus ordinatur iuxta computationem hierarchicam seu iuxta Summorum
Pontificum pontificatus, relicta computatione saeculari. Tamen ad secundum librum additur appendix nominum vul-
garium personarum, quae in illo inveniuntur. Sic, si quis inveniat nomen alicuius promoti non vero dioecesis, eui
praeerat, ipse promotus nihilominus reperiri potest. ·

Fontibus novis occurrentibus et fontibus iam adhibitis interea in alium ordinem redactis, quaestio antea satis
discussa de modo signandi fontes ab Eubel adhibitos non amplius locum habet, sed nonnulla de fontibus huius tomi
oportet praemittere.

Fundus consistorialis hodie in 'l'abulario Secreto Vaticano existens ordinatur et dividitur in „Acta Camerarii“,
„Acta Vicecancellarii“ (ad annum 1632 tantum perveniunt Acta Vicecan.)‚ et „Acta Miscellanea“.¹) In istis manu-
scriptis acta consistoriorum secretorum continentur, quae feria secunda vel sexta coram Sanctissimo Domino Nostro in
palatio Vaticano vel Quirinali locum habere solebant, et in quibus cardinales creati et episcopi ac abbates monaste—
riorum consistorialium promoti vel translati erant. Huiusmodi acta nomine cardinalis Camerarii Sacri Collegii a
secretario eiusdem Collegii in scriptis redacta suerunt, et etiam cardinalis Vicecancellarius (de facto Cancellarius)
S. R. Ε. huiusmodi acta registrari fecit. Ideo ista acta consistorialia operis de hierarchia verum fundamentum
constituunt.

‚Tamen pro tempore quod in hoc tomo illustratur habentur et alii fontes qui pro nostro opere magnum
momentum habent. Imprimis recensendi sunt processus consistoriales Tabularii Sacrae Congregationis Consistorialis
nunc in Tabulario Vaticano asservati, qui aliquot tantum abhinc annis mundo scientifico patent. Nam a multis iam
annis illi in Tabulario Vaticano aderant sed de illis nemo curabat. Brettle illos inspicere coepit et nunc omnibus
patent. De illis nonnulla breviter stabilire oportetss)

Antequam quis ad episcopatum (quod valet etiam pro abbatiis seu monasteriis consistorialibus) promotus
vel ab uno ad alium episcopatum translatus esset, Sedes Apostolica de qualitatibus promovendi ad hoc requisitis
necnon de statu illius dioecesis certiorem se reddebat. Iam anno 1517 Leo PP. X statuerat, ut processus inquisitivus
de promovendis ad episcopatus fleret. Deinde die 11 Nov. 1563 Concilium Tridentinum metropolitis imposuit, ut
de legitimis natalibus, aetate etc. eorundem promovendorum investigaretur et quidem testimonio personarum fide

¹) De Inventario huiusmodi fundi cf. Sussidi per la Consultazione dell* Archivio Vaticano (Studi e 'resti n. 45), Biblioteca
Vaticana 1926, pp. 203—219.

¹) Cf. etiam Jadin L„ in Bulletin de l'lnstitut histerique belge de Rome VIII—XI (1928—1931) qui processus consistoriales ad
dioeceses Belgii pertinentes (nsque ad annum 1849) edidit et de processibus in genere disseruit.

