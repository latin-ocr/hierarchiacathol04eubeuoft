Praefatio VII

Utilitas huius fontis etiam clare appparet. Nam nominationes ad dignitates et officia, dispensationes et multa
alia, quae episcopos et cardinales respiciunt, per viam brevis apostolici fieri solebant. Imo nec deficit casus in quo
ecclesia titularis cardinalitia cardinali per viam brevis et non in consistorio assignata suit.

Insimul cum brevibus inveniuntur etiam illa documenta, quae ad singula brevia praeparanda necessaria suerunt.
Ista documenta valde utilia sunt et inter illa invenitur petitio ab oratore sacta, in qua refertur ratio cur breve
requiratur. Ulterius inter ea inveniuntur notitiae de persona, cui breve eoncedendum est, et aliquando totus pro-
cessus inquisitivus ibidem habetur. In casibus de nominationibus a Sacra Congregatione de Propaganda Fide factis,
multa istiusmodi documenta reperiuntur. Nam nominationes huius Congregationis in congregationibus generalibus
eiusdem fieri solebant, et deinde decretum nominationis conficiebatur. Approbatione a Summo Pontifice concessa,
huiusmodi decreti exemplum ad Secretariatum Brevium mittebatur et breve nominationis deinde dabatur. Cum
omnia ista insimul cum brevi nominationis inveniantur, non oportuit me saepe accedere ad Tabularium Congregationis
de Propaganda Fide, quod non in Tabulatio Vaticano sed adhuc apud dictam Congregationem conservatur.

Cum sermo de cedula consistoriali suerit, oportet nonnulla de instrumentis in electione episcoporum habitis
praeponere.

Cum processus expletus examini subiectus, et deinde a cardinalibus prioribus ordinum, membris Congrega-
tionis Consistorialis et cardinale protectore nationis promovendi approbatus fuisset, redigebatur brevis relatio seu
propositio status dioecesis et qualitatum promovendi, quae deinde. in diversis exemplaribus singulis cardinalibus Sacri
Collegii Romae degentibus mittebatur. Deinde dictus cardinalis protector, vel decanus Sacri Collegii, in consistorio
omnibus annuntiabat in sequenti consistorio talem personam ad talem dioecesim esse promovendam. Huiusmodi
vocatur simpliciter „praeconisatio“. Deinde in consistorio sequenti, nisi impeditus suerit, idem cardinalis dictam
relationem seu propositionem omnibus in consistorio oraliter communicabat. In fine vero consistorii Sanctitas Sua
‚promovendum approbabat et sic ad ecclesiam (vel monasterium seu abbatiam consistorialem) promotus erat. His
peractis cardinalis protector redactionem „cedulae consistorialis“ fieri iubebat, in qua habebantur decreta in consistorio
emanata, nomen promoti etc., quae deinde mittebatur cardinali Vicecancellario, vel cardinali Secretario Brevium si in
illo loco bulla facienda erat. Postquam electus taxas debitas solvit et obligationibus suis satisfecit, bulla iuxta diem
etc. in cedula notatam redacta et expedita erat. Dictae relationes seu propositiones diversis in locis inveniuntur,
e. g. in Misc. Arm. XII sunt plures, sed illae apud AM 45, 46, 47, 49, 51, 52 et 97, 98 (quae usque ad annum 1625
perveniunt) diem provisionis (in tergo) assignatam habere solent ac proinde uti acta consistorialia considerandae sunt.

Reliqui sontes a me adhibiti in loco proprio sunt assignati. Inter hos fontes nominentur diaria magistrorum
caeremoniarum Mucantii, Alaleonis, Servantii, et Bonae in Bibliotheca Vaticana cum assignatione „Vat. Lat. 12289-
12338⁴⁴ (olim „Arch. Vat., Misc. Arm. XII 64—88“), consecrationes episcoporum Romae ab anno 1565 ad diem
13 Aug. 1662 peractae et a magistris caeremoniarum adnotatae apud „Misc. Arm. XIII 33“, et necrologium episco-
porum, qui Romae annis 981—1777 obierunt, a Galletti consectum, „Vat. Lat. 7900“. Ulterius notandum est quod
apud Misc. Arm. Xll nonnullae aliae res consistoriales inveniuntur.

Ad singulos fontes signandos necnon ad alias singulas locutiones et voces, quae saepe occurrunt, abbrevia-
tionibus usus sum, quarum elenchus infra invenitur. Libri impressi a me adhibiti, ut lacunae explerentur, in locis
suis nominatim citati reperiuntur.

Iucundum mihi officium est publicas agere gratias Rev. mo Angelo Mercati, T abularii Vaticani praefecto, qui
non solum consilio haud raro me adiuvit sed etiam plagulas de prelo corrigendas inspexit et emendavit. Similiter
gratias ago Rev. mo Iosepho Beltrami, Tabularii Brevium praesidi, qui valde humaniter meam consultationem brevium
facilem reddidit. Denique erga omnes et singulos, qui aliquo modo me adiuverunt, grato animo me habeo, et in
votis est ut, Deo favente, huiusmodi operis de hierarchia continuatio necnon trium priorum tomorum emendatio
definitiva a me iam incepta suo tempore perficiantur.

R o m a e , Kalendis Decembris MCMXXXV.

Patricius Gauchat, Ο. M. Conv.

